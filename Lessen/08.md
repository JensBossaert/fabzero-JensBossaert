# Week 8: Arduino

We leren de eerste stappen zetten met [Arduino](https://www.arduino.cc/) (en Wemos, Adafruit Lilypad…) aan de hand van een toolkit. Na de basis elektronica in week 5 zouden we al niet meer bang mogen zijn van elektronische componenten als leds en weerstanden eenmaal we weten hoeveel volt en ampère de Arduino nodig heeft en kan leveren. De Arduino Uno kan worden aangedreven hetzij via USB hetzij via externe voeding van 7V à 12V. De 5V pin levert dan een stabiele spanning van zo'n 5V en kan tot 400mA via USB voorzien (iets meer via externe voeding). De invoer- en uitvoerpinnen zelf werken eveneens op 5V maar geven als absoluut maximum slechts 40mA stroom.

Arduino's en gelijkaardig zijn te programmeren in de Arduino IDE in de taal C of C++ uitgebreid met wat Arduinospecifieke methoden. Zo'n programma wordt een _sketch_ genoemd. In de IDE kan zo'n sketch dan ook worden gecompileerd, geüpload naar de Arduino, en gevolgd met de seriële monitor.

## blokkencode
Wie programmeren iets te afschrikwekkend vindt of gewoon liever visueel ontwerpt, is veel gebaat met een [blokkencode tool](http://blokkencode.ingegno.be/index_en.html). Hiermee kun je je programma samenstellen aan de hand van fundamentele bouwblokken, en die dan opslaan als `.xml`-bestand en exporteren naar code die de Arduino IDE begrijpt.
