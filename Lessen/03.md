# Week 3: 2D ontwerpen en lasersnijden

In deze les maakten we kennis met een vijftal applicaties voor vectoriële 2D-afbeeldingen, met de laser cutter als toepassing in het achterhoofd. Vectorafbeeldingen werken niet met pixels, maar met wiskundige formules die grafische objecten exact kunnen opslaan. Het voordeel is dat deze figuren willekeurig scherp te maken zijn en dat er effectief _lijnen_ in staan die de lasercutter kan volgen, in tegenstelling tot pixelafbeeldingen die aan scherpte inboeten bij inzoomen en waarbij de precieze lijnen verloren gaan in pixels.

## Inkscape / Illustrator

Een veelzijdig algemeen programma om vectorafbeeldingen te tekenen en te bewerken is hier cruciaal (en is ook zeer nuttig in andere toepassingen). Adobe Illustrator moet het toonaangevende zijn Zelf maak ik geregeld gebruik van Adobe Illustrator en voelt diens _open source_ kleine broertje Inkscape mij een beetje clunky aan, dus zie ik weinig reden om over te schakelen. Zolang we de resultaten opslaan en delen in een formaat waar ook andere software mee overweg kan (zoals `svg`) tenminste.

## FlatFab

[FlatFab](http://www.flatfab.com/) is een meer niche programma, bedoeld voor het uittekenen van 3D-figuren die bestaan uit tweedimensionale sneetjes. Het laat heel makkelijk toe om deze sneetjes (inclusief inkepingen) te exporteren, zodat lasersnijden en in elkaar zetten kinderspel wordt. Althans, dat is de theorie.

## 123D %ake / Fusion 360 Slicer

Omgekeerd kan men ook een 3D-figuur-in-sneetjes genereren door te starten met een effectieve driedimensionale figuur en daarvan vlakke doorsnedes op te stellen. Da's de opzet van [123D Make](https://www.autodesk.com/solutions/123d-apps), software die ondertussen niet langer zelfstandig te verkrijgen is maar is opgenomen binnen het pakket [Fusion 360](https://www.autodesk.com/products/fusion-360/overview).

## Box Maker

[Box Maker](http://ingegno.be/Manuals/openjscad/boxmaker.html) dient voor het ontwerpen van balkvormige doosjes. Geef de benodigde parameters in en de applet genereert een `dxf`-bestand dat dan binnen Inkscape / Illustrator kan worden gepersonaliseerd. Het handige aan deze applet is dat die rekening houdt met de _nerf_, het gedeelte van het hout dat de laser wegbrandt en een niet te verwaarlozen dikte heeft.

## Deepnest

Bij het lasersnijden van een 3D-ontwerp dat uit vele tweedimensionale componenten bestaat, wil je uiteraard zo weinig mogelijk hout verliezen. [Deepnest](https://deepnest.io/) puzzelt de onderdelen efficiënt samen.
