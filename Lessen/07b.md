# Week 7b: digitaal borduren

Met een borduurmachine kun je zelf getekende vectorafbeeldingen zonder veel manueel werk laten borduren; het opzetten van de garens is zowat het enige handwerk dat erbij komt kijken. Het meeste merk zit in het klaarmaken van de afbeeldingen naar een geschikt borduurformaat zoals een `.pes`-bestand. Er zijn namelijk nog heel wat steken mogelijk om een vectorfiguur op te vullen of een lijn te stikken, en het is best een kunst om de gewenste manier duidelijk te maken aan de borduurmachine. [Deze pagina](https://inkstitch.org/docs/stitch-library/) geeft een overzicht van enkele fundamentele steken.

## Ink/Stitch

[Ink/Stitch](https://inkstitch.org/) is een extensie voor het vectortekenprogramma Inkscape. Het is best even wennen hoe je het aan de praat krijgt; lijnen en vlakken zijn nog straightforward, maar de satijnsteek (die een heel mooie opvulling geeft voor dunne gebieden bepaald door twee min of meer evenwijdig lopende krommen) is lastig om goed te krijgen. De gebruiker krijgt ook geregeld te maken met wat glitches en obscure foutmeldingen. De extensie is ook niet echt bedoeld om meteen afgewerkte bestanden af te leveren, maar het is alvast bruikbaar voor de eerste stappen, zeker omdat er ook een simulator ingebouwd zit.

## PE-Design
[PE-Design](https://sewingcraft.brother.eu/en/products/machines/pe-design-software) is software van Brother zelf, met een hele lijst extraatjes zoals toffere patronen om vlakken mee in te vullen dan een gewone vulsteek. Helaas nogal prijzige software dus niet geschikt om thuis mee te experimenteren. Bovendien: Windows-only &#9785;
